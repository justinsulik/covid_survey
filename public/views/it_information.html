<div id="consent" style="font-size:16px;margin-top:30px;text-align:left">
<div style="position:relative;height:100px"><img src="img/UoN_Primary_Logo_RGB.png" style="width:200px;position:absolute;right:10px"></div>
<h2>LEGAMI SOCIALI E DISTANZIAMENTO A FRONTE DELLA PANDEMIA DI COVID-19</h2>
<div class="scrollable">
<p>Questo è un invito a partecipare a uno studio sui cambiamenti comportamentali che influenzano la nostra vita quotidiana in rapporto all'epidemia di coronavirus (COVID-19). Per decidere se vuoi partecipare, ti invitiamo a leggere attentamente le seguenti informazioni.</p>
<p><b>Numero Approvazione Etica:</b> F1248R</p>
<p><b>Ricercatori:</b> Dr Bahar Tunçgenç (Università di Nottingham), Prof. Ophelia Deroy (Università Ludwig Maximillian di Monaco), Dr Guillaume Dezecache (Università di Clermont Auvergne), Dr Marwa El Zein (University College London), Dr Yi Zhao (Università dell'Indiana)</p>
<p><b>Dettagli di Contatto: </b>bahar.tuncgenc@nottingham.ac.uk</p>
<p><b>Qual è lo scopo di questo studio?</b></p>
<p>Questo studio analizza il modo in cui le persone reagiscono ai cambiamenti nelle loro abitudini e nei comportamenti quotidiani dovuti all'epidemia di coronavirus (COVID-19). In particolare, ci concentriamo sui fattori sociali, cognitivi e culturali che influenzano il coinvolgimento delle persone con la pratica di mantenere la distanza fisica dagli altri. Esamineremo come le reazioni delle persone a questa pratica cambiano nel tempo e nelle diverse culture.</p>
<p><b>Cosa succede se accetto di partecipare?</b></p>
<p>Risponderai ad alcune domande relative alla tua esperienza con la pandemia di COVID-19 e alla pratica di mantenere la distanza fisica dagli altri. In alcune domande ti si chiederà quanto ti senti vulnerabile alla possibilità di contrarre il coronavirus e se una tua persona cara ne è stata colpita. Inoltre, ti porremo domande sulle tue interazioni sociali, sul tuo stato d'animo e sul tuo benessere. Per poter controllare come le risposte delle persone cambiano nel tempo, ti chiediamo di compilare il sondaggio in 6 appuntamenti distanti due settimane l'uno dall'altro. Il primo sondaggio è il più lungo e richiederà circa 10 minuti per essere completato. Gli altri sondaggi saranno lunghi circa la metà.</p>
<p>Ricordati che devi completare ogni sondaggio in una sola volta, ma puoi fare delle pause nel frattempo - se abbandoni il sondaggio e desideri continuare più tardi, dovrai compilarlo dall'inizio. Ti invieremo delle email di promemoria per i sondaggi successivi.</p>
<p><b>Ci sono rischi o benefici derivanti dalla partecipazione a questo studio?</b></p>
<p>Non prevediamo che la partecipazione abbia conseguenze negative al di là dei rischi che si possono incontrare nella vita quotidiana o durante la lettura delle notizie sul COVID-19 su Internet o nei notiziari. Potresti trovare alcune delle domande sull'epidemia di coronavirus impressionanti e angoscianti. Se dovessi notare un qualsiasi tipo di disagio, sei libero di fermarti senza fornire alcuna motivazione (vedi la domanda successiva).</p>
<p>Se dovessi avere bisogno di assistenza in merito al COVID-19 e/o a qualsiasi problema di salute mentale, consulta il consiglio dell'Organizzazione Mondiale della Sanità su <a href="https://www.who.int/health-topics/coronavirus#tab=tab_1" target="_blank">Coronavirus</a> e <a href="https://www.who.int/docs/default-source/coronaviruse/mental-health-considerations.pdf?sfvrsn=6d3578af_2" target="_blank">mental health</a>.
<p>La partecipazione non comporta vantaggi personali immediati, ma aiuterai gli scienziati a comprendere meglio come la pandemia di COVID-19 stia influenzando la vita delle persone.</p>
<p><b>Sono obbligato a prendere parte allo studio?</b></p>
<p>La partecipazione a questo studio è esclusivamente volontaria e non vi è alcun obbligo di partecipare. Se ritieni che l'impatto della pandemia COVID-19 sia molto stressante e che causi ansia o angoscia, puoi decidere di non partecipare a questo studio. Puoi anche saltare alcune domande scegliendo l'opzione "preferisco non rispondere".</p>
<p>Sei libero di ritirarti in qualsiasi momento prima o durante lo studio. Se vuoi ritirarti dopo aver iniziato un sondaggio, chiudi la finestra del tuo browser e tutti i tuoi dati saranno cancellati automaticamente. Se non vuoi partecipare ai futuri appuntamenti dello studio, ti basterà non completare i sondaggi successivi. Se desideri rimuovere le tue risposte a un sondaggio (o a dei sondaggi) precedente(i), inviaci una e-mail con il tuo ID di accesso entro 2 settimane dalla compilazione del sondaggio.</p>
<p><b>Cosa succede ai risultati della ricerca?</b></p>
<p>I risultati verranno illustrati in conferenze e pubblicazioni scientifiche e potranno fornire informazioni utili alle decisioni pubbliche. Tutti i rapporti includeranno solo i risultati di analisi a livello di gruppo. Non sarai riconoscibile nei rapporti e nelle pubblicazioni che ne seguiranno. Tutti i dati verranno archiviati in archivi universitari protetti da password in conformità con il regolamento generale sulla protezione dei dati (GDPR). Per informazioni sui tuoi diritti relativi ai tuoi dati, puoi contattare il responsabile della protezione dei dati dell'Università di Nottingham all'indirizzo: https://www.nottingham.ac.uk/utilities/privacy/privacy.aspx. In qualità di partecipante online a questa ricerca, siamo obbligati a farti sapere che, sebbene abbiamo adottato tutte le misure per mantenere i tuoi dati strettamente confidenziali, esiste sempre un potenziale rischio di intrusione da parte di agenti esterni, ad esempio attraverso attacchi hacker, e quindi la possibilità di essere identificati.</p>
<p><b>Cosa dovrei fare adesso?</b></p>
<p>Se accetti di partecipare, premi il pulsante "Procedi allo studio" qui sotto e compila il modulo di consenso. Se hai domande o dubbi non esitare a porle adesso. Puoi anche contattarci dopo aver preso parte allo studio all'indirizzo sopra indicato.</p>
<p>Per qualsiasi reclamo in merito allo studio, contatta: Stephen Jackson (Presidente del Comitato Etico) stephen.jackson@nottingham.ac.uk</p>
<div id="more-fadeout"><div id="more-button-container"><button id="more-button" onclick="moreText()">&mdash; &#8744; &mdash;</button></div></div>
</div>
<button type="button" id='submit' style="margin-bottom: 20px">Continua</button>
</div>
